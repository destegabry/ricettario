# Maialetto sardo

Si prepara con maialetti da latte del peso di circa 7kg, tradizionalmente cotti su uno spiedo tenuto in piedi davanti al caminetto, permettendo al grasso in eccesso di colare.

Questa ricetta propone la cottura nel forno elettrico.

![Foto maialetto sardo](../assets/maialetto-sardo.jpg "Maialetti sardo cotto allo spiedo davanti al caminetto dell'agriturismo Su Gologone, Oliena (NU)")

**Tempo di preparazione**: 2 ore 30 minuti

**Porzioni**: 4

**Difficoltà**: semplice

## Ingredienti

- Maialetto da latte, *1 quarto*
- Rametti di mirto, *q.b.*
- Sale, *q.b.*

## Preparazione

1. Ricoprire il quarto di maialetto di sale, massaggiandolo per farlo attaccare alla cotenna e alla carne

2. Ricoprire di carta da forno una teglia, mettere qualche rametto di mirto sulla teglia e adagiarvi il maialetto con la cotenna rivolta verso l'alto

3. Cuocere il maialetto per 30-45 minuti in forno statico pre riscaldato a 160°C

4. Continuare la cottura con il forno al massimo (220-250°C)

5. Ultimare la cottura con 30 minuti di grill

6. Tagliare la carne con un trinciapollo, prestando attenzione a non spezzare le ossa. Servire in una grande teglia, mescolando la carne alle foglie di mirto per insaporire.

## Note

Il maialetto non va mai girato per rendere la cotenna croccante. Non aggiungere sale dopo il taglio della carne.

Per verificare la cottura, inserire a fondo la lama di un coltello e rimuoverlo subito: se la punta del coltello è calda la carne sarà ben cotta.