# Cheesecake

**Tempo di preparazione**: 30 minuti (+ 4 ore di riposo in frigorifero)

**Porzioni**: 6

**Difficoltà**: semplice

## Ingredienti

- biscotti Digestive *300g*
- burro *125g*
- crescenza o certosa *320g*
- ricotta *250g*
- latte *30ml*
- colla di pesce *3 fogli*
- zucchero *120g*
- marmellata *300g*
- frutti di bosco (a piacere per guarnire)

## Preparazione

1. Sciogliere il burro a fuoco lento in un pentolino ed amalgamarlo ai biscotti ridotti in polvere con un frullatore

2. Rivestire uno stampo a cerniera per torte rotondo con carta da forno bagnata e strizzata (rende più facile adattarla allo stampo)

3. Distribuire il composto di biscotti sul fondo della tortiera creando uno strato omogeneo, pressando bene col cucchiaio in modo da compattare il tutto e riporre in congelatore per 15 minuti

4. Mettere la colla di pesce in ammollo in acqua fredda per 10 minuti

5. Versare in una ciotola crescenza, ricotta e zucchero e amalgamare con la frusta elettrica per ottenere una crema omogenea e senza grumi

6. Strizzare la colla di pesce e scioglierla a fuoco lento in un pentolino contenente il latte, dopodichè aggiungere il tutto alla crema, filtrando con un colino

7. Versare la crema all'interno dello stampo e lasciare riposare in frigorifero per 4 ore

8. Spalmare la marmellata sulla cheesecake, guarnire con i frutti di bosco, estrarre dallo stampo e servire a fette

