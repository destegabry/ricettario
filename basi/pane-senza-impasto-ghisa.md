# Pane senza impasto cotto in pentola di ghisa

Ricetta senza sbattimento, liberamente tratta da https://www.mumcakefrelis.it/2020/10/pane-senza-impasto-pentola-ghisa-olandese.html, con cottura in [pentola di ghisa](https://amzn.to/2RDyoWt), conosciuta anche come *cocotte* o *forno olandese*.

**Tempo di preparazione**: 15 min (escludendo il tempo di riposo e lievitazione) + 50 minuti di cottura

**Porzioni**: Dipende da quanto pane mangi :)

**Difficoltà**: semplice

## Ingredienti

- farina W 220-260 (contenuto di proteine 12-12,5%) *500g*
- acqua a temperatura ambiente *350g*
- sale *12g*
- lievito di birra fresco *3g*
- semola rimacinata *q.b.*

## Preparazione impasto

1. Sciogliere il lievito in 100g di acqua tiepida

2. Disporre la farina a fontana in una ciotola capiente, versare l'acqua al centro e mescolare con un cucchiaio di legno

3. Sciogliere il sale nei 250g di acqua rimanente, unire all'impasto e mescolare energicamente con il cucchiaio di legno, l'impasto risulterà appiccicoso e irregolare

4. Lasciare lievitare l'impasto per 2 ore nel forno spento con luce accesa

5. Coprire la ciotola e lasciare riposare in frigo per almeno 10 ore

6. Versare l'impasto su una spianatoia cosparsa di semola rimacinata, piegare 4 lembi verso l'interno e formare una pagnotta

7. Lasciare riposare su un canovaccio cosparso di semola rimacinata per 1 ora

8. Mettere la pentola di ghisa in forno e accenderlo alla massima temperatura

9. Quando il forno è caldo, estrarre la pentola di ghisa e versare l'impasto utilizzando il canovaccio per non bruciarsi

10. Cucocere in forno per 40 minuti con il coperchio, poi scoperchiare e cuocere altri 10 minuti

11. Rimuovere il pane dalla pentola e lasciarlo riposare almeno 1 ora su una griglia
