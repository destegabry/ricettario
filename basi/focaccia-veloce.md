**Tempo di preparazione**: Mezza giornata

**Porzioni**: Dose per una teglia di 26cm di diametro

**Difficoltà**: media


## Ingredienti

- lievito di birra fresco *4g*
- acqua a temperatura ambiente *300g*
- Farina 0 o 00 *500g*
- Olio extravergine *20g*
- Sale fino *5g* (un cucchiaino circa)

### Dopo la lievitazione: 

- Olio extravergine *30g*
- Fiocchi di sale o sale grosso *q.b.*
- Rosmarino
- Acqua *180g*

## Preparazione

Versare il lievito sbriciolato nell'acqua e mescolare fino al completo scioglimento.

Versiamo la farina nella planetaria, aggiungiamo l'acqua con il lievito e cominciamo a impastare a velocità bassa. Aggiungiamo il sale e infine l'olio a filo. Lasciamo lavorare per almeno 10 minuti.

Compattiamo un pochino l'impasto e mettiamolo in un recipiente che non sia di metallo, copriamolo e lasciamolo a temperatura ambiente fino a che non raddoppia di volume (minimo 2 ore).

Ungiamo bene la teglia e versiamo ancora un po' d'olio al centro di essa. Posiamoci l'impasto e stendiamolo con le mani unte, pigiando bene ma senza stirare la pasta, in modo da stenderlo su tutta la teglia.

Mettiamo al caldo, cioè fra 27 e 28 gradi, per un'ora. Si può ad esempio mettere la teglia in forno con dentro un pentolino di acqua bella calda e con la luce accesa.

Dopo un'ora, pigiando a fondo con i polpastrelli, formiamo le classiche fossette. Versiamo sulla superficie una salamoia preparata con acqua e olio e, infine, i fiocchi di sale. Aggiugiamo anche il rosmarino.

Inforniamo nel forno statico a 200 gradi e cuociamo per circa 40 minuti, dopo di che facciamo colorire per qualche minuto col grill.

Appena cotta la toglieremo subito dalla teglia affinché non si rammollisca.

## Note

Fonte: [Giallo Zafferano](https://ricette.giallozafferano.it/Focaccia-morbida.html)
