# Base per pizza (8h di lievitazione)

Ricetta base pizza a lievitazione media (8 ore).

**Tempo di preparazione**: 1 ora (escludendo il tempo di riposo e lievitazione)

**Porzioni**: 10 pizze

**Difficoltà**: semplice

## Ingredienti

- Farina 00 Caputo Blu, *1,6 kg*
- Acqua tiepida, (circa 60% idratazione, più idrati più è digeribile ma meno lavorabile e soprattutto dipende dall'umidità relativa) *960 gr*

- Lievito di birra, *2 gr*
- Criscito (lievito madre disidratato), *60 gr*

o in alternativa

- 50 - 70 gr di pasta madre (ma aumentare la lievitazione a 24 ore)

- Zucchero, *1/2 cucchiaino*
- Sale, *40 gr*

## Preparazione

1. Riempire una boule con 1 litro di acqua tiepida, sciogliere 2gr di lievito di birra e mescolare con una punta di zucchero (contribuisce alla lievitazione)

2. Aggiungere 1,6 kg di farina a pioggia e impastare dall'esterno verso l'interno, aggiungere 40 gr di sale.

3. Allungare l'impasto dandogli una forma *a salame* molto tozzo

4. Coprire con uno straccio umido e lasciare riposare per un'oretta, si noterà la formazione di una piccola pellicina superficiale 

5. Tagliare l'impasto in fette da circa 200gr, appallottolarle con un movimente dall'esterno verso l'interno avendo cura di non rompere la pellicola esterna (impedirà la dispersione dei gas prodotti dalla lievitazione facendo gonfiare bene l'impasto)

6. Coprire le palline con un panno umido, lasciare lievitare per 8 ore ad una temperatura non inferiore ai 20°C; in ambienti molto secchi è consigliabile mettere a riposo gli impasti in forno con la luce accesa, lasciando una terrina contenente acqua alla base

7. Stendere gli impasti allargandoli con un movimento rotatorio, avendo cura di non schiacciarne i bordi: in questo modo durante la cottura gonfieranno

8. Condire la pizza e infornare per 1,5 minuti a 400°C
